---
title: چگونه با پلی‌میم پانتومیم بازی کنیم؟
description: چطور از پلی‌میم برای بازی‌ پانتومیم یا همون ادابازی استفاده کنید.
startPlayingNowCTA: همین الان بازی کنید
---

پلی‌میم یک بازی دیجیتال پانتومیم است که لحظات هیجان‌انگیز و سرگرم‌کننده‌ای به دورهمی‌های شما می‌بخشد. با پلی‌میم میتونید در حالت‌های بازی سریع، بازی یک کلمه در هر نوبت پانتومیم بازی کنید و یا برای بازیتون به هر روشی که دوست دارید کلمه و ایده بگیرید و سرگرم بشید.

## حالت‌های بازی

### بازی سریع

در حالت بازی سریع، تیم‌ها برای حدس زدن کلمات در زمان محدود با هم رقابت می‌کنند. هر تیم چندین فرصت برای نمایش مهارت‌های خود دارد. با هر حدس درست امتیاز می‌گیرید و اگر کلمه‌ای سخت بود، می‌توانید از دکمه «کلمه بعدی» استفاده کنید.دسته‌بندی هر کلمه زیر آن نمایش داده می‌شود که میتونید به عنوان راهنمایی با تیمتون به اشتراک بگزارید. در آخر بازی تیمی که بیشترین  تعداد حدس درست را داشته باشد، برنده است.

### یک کلمه در هر نوبت

در این حالت، تیم‌ها در هر نوبت یک کلمه را اجرا می‌کنند. هر تیم یک محدودیت زمانی برای هر نوبت دارد و اگر نتوانید کلمه‌ای را حدس بزنید، نوبت به تیم دیگر می‌رسد. مدیریت درست زمان می‌تواند به برتری شما کمک کند. اگر کلمه‌ سخت بود می‌توانید برای ذخیره زمان برای کمات بعدی نوبت را به تیم بعد واگذار کنید. در آخر بازی تیمی که بیشترین امتیاز و زمان باقی‌مانده را داشته باشد، برنده می‌شود.

### تولید کلمه تصادفی

حالت کلمه تصادفی برای گرفتن ایده و کلمه برای پانتومیم مناسب است. کافی است روی دکمه «کلمه جدید» بزنید تا یک کلمه جدید برای شما نمایش داده شود.

## قوانین

هر جمعی می‌تواند قوانین پانتومیم خودش را داشته باشد. از آنجایی که هدف سرگرمی و دورهم بودنه، هر قانونی که فکر میکنید می‌تواند بازی را جذاب‌تر کند را با جمع خود مطرح کنید و توافق کنید.

با این حال یک سری قوانین پایه‌ای برای پانتومیم وجود دارد. بازیکن اجرا کننده کلمه نمایش داده شده را بدون صحبت، صدا درآوردن، هجی کردن و اشاره به اشیا اجرا می‌کند و بقیه تیم باید کلمه را حدس بزنند.

## نکاتی برای تجربه‌ی بهتر

برای بهترین تجربه بازی، مطمئن شوید که کلمه از دید بازیکنانی که حدس می‌زنند پنهان باشد و نوبتی نقش بازیگر را ایفا کنید. با استفاده از حرکات ساده و واضح، کلمه را به طور مؤثر منتقل کنید. از همه مهم‌تر، لذت ببرید و خلاقیت خود را نشان دهید!

پلی‌میم یک بازی پر از خنده، تخیل و همکاری است. دوستان خود را جمع کنید، یک حالت بازی انتخاب کنید و شروع به بازی کنید!